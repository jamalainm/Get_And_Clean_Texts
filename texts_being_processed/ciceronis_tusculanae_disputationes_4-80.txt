Est autem utilis ad  persuadendum ea quae acciderint ferri et posse et oportere enumeratio eorum qui  tulerunt. Etsi aegritudinis sedatio et hesterna disputatione explicata est et in  Consolationis libro, quem in medio - non enim sapientes eramus - maerore et  dolore conscripsimus; quodque vetat Chrysippus, ad recent√ès quasi tumores animi  remedium adhibere, id nos fecimus naturaeque vim attulimus, ut magnitudini  medicinae doloris magnitudo concederet.