narro tibi, haec loca venusta sunt, abdita certe et, si quid scribere  velis, ab arbitris libera. sed nescio quo modo οἶκος φίλος. itaque me  referunt pedes in Tusculanum. et tamen haec ῥωπογραφία ripulae  videtur habitura celerem satietatem. equidem etiam pluvias metuo, si  'prognostica' nostra vera sunt; rarae enim ῥητορεύουσιν. tu,  quaeso, fac sciam ubi Brutum nostrum et quo die videre possim. 