[ 70 ] Neque tamen, cum se in media  stultitia, qua nihil est peius, haerere intellegant, aegritudine premuntur; nulla enim admiscetur  opinio officiosi  doloris. Quid, qui non putant lugendum viris? qualis fuit Q. Maxumus efferens filium consularem qualis L. Paulus duobus paucis diebus amissis f√èliis, qualis M. Cato praetore designato mortuo filio, quales reliqui, quos in Consolatione conlegimus.