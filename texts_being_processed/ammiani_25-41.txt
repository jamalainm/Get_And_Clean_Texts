1 dum haec enim post discessum ducis ubique aguntur, exercitus cornu dextro defatigato et  Anatolio interfecto, qui tunc erat officiorum magister, Sallustius  praefectus actus in exitium praeceps et opera sui apparitoris ereptus,  Phosphorio amisso consiliario, qui ei aderat, casu evasit et fuga:  quidamque milites per multa discrimina occupato castelli vicini praesidio  post diem denique tertium iungi exercitui potuerunt.