[1, 9] Nihil itaque interest utrum me lapis unus elidat, an  monte toto premar; utrum supra me domus unius onus ueniat et  sub exiguo eius cumulo ac puluere exspirem, an totus caput  meum terrarum orbis abscondat; in luce hunc et in aperto spiritum  reddam an in uasto terrarum dehiscentium sinu; solus in illud  profundum an cum magno comitatu populorum concadentium  ferar; nihil interest mea quantus circa mortem meam tumultus  sit: ipsa ubique tantundem est.