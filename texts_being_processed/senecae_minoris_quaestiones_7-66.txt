[18,1] Aduersus haec protinus respondetur non idem accidere  in cometis quod in ceteris. Cometae enim quo primum die  apparuerunt, maximi sunt; atqui deberent crescere, quo propius  accederent: nunc autem manet illis prima facies, donec incipiant  extingui. Deinde quod aduersus priores, etiam aduersus  hunc dicitur: si erraret cometes essetque sidus, intra signiferi  terminos moueretur, intra quos omne sidus cursus suos colligit.