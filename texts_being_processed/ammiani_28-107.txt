2 Parte alia uxor, ut proverbium loquitur vetus, eandem incudem diu noctuque tundendo maritum testari conpellit, hocque idem ut faciat uxor  urget maritus instanter: et periti iuris altrinsecus adsciscuntur, unus in  cubiculo, alter eius aemulus in triclinio, repugnantia tractaturi: isdemque  subseruntur genitalium extorum interpretes controversi, hinc  praefecturas profusius largientes et sepulturas divitum matro narum; inde ad exequias virorum iam iam adventantes necessaria parari  oportere iubentes: et testatura. ancillas suapte natura pallidi aspirati pridie consumpta defuncta. Romaque, ut Tullius ait: "nec in rebus humanis quicquam bonum norunt nisi quod fructuosum sit: amicos tamquam pecudes eos potissimum diligunt, ex quibus se sperant maximum  fructum esse capturos".
