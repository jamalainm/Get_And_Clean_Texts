[2,28] Diogenes Apolloniates ait: "Sol umorem ad se rapit:  hunc adsiccata tellus ex mari ducit, tum ex ceteris aquis. Fieri  autem non potest, ut alia sicca sit tellus, alia abundet; sunt  enim perforata omnia et inuicem peruia, et sicca ab umidis sumunt.  Alioquin, nisi aliquid   terra acciperet, exaruisset.  Ergo undique sol trahit, sed ex his quae premit maxime;  haec meridiana sunt.