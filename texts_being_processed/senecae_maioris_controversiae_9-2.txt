Montanvs Votienvs adeo numquam ostentationis declamavit causa, ut ne exercitationis quidem declamaverit. rationem quaerenti mihi ait: utram vis, honestam an veram? si honestam, si veram, ne male adsuescam. qui declamationem parat, scribit non ut vincat sed ut placeat. omnia itaque lenocinia [ita] conquirit; argumentationes, quia molestae sunt et minimum habent floris, relinquit. sententiis, explicationibus audientis delinire contentus est. cupit enim se approbare, non causam. [2] sequitur autem hoc usque in forum declamatores vitium, ut necessaria deserant, dum speciosa sectantur.
