  Sequitur enim de speculo longa illa et censoria oratio, de quo pro rei atrocitate paene diruptus est Pudens clamitans: 'Habet speculum philosophus! Possidet speculum philosophus'!    Vt igitur habere concedam  ne aliquid obiecisse te credas, si negaro , non tamen ex eo accipi me necesse est exornari quoque ad speculum solere.    Quid enim? Si choragium th y melicum possiderem, num ex eo argumentarere etiam uti me consuesse trag oe di[i] s y rmate, histrionis crocota,  orgia, mimi centunculo? Non opinor. Nam et contra plurimis rebus possessu careo, usu fruor.