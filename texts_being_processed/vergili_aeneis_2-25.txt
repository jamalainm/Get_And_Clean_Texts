Hinc ferro accingor rursus clipeoque sinistram  insertabam aptans meque extra tecta ferebam.  ecce autem complexa pedes in limine coniunx  haerebat, parvumque patri tendebat Iulum:  'si periturus abis, et nos rape in omnia tecum;                675  sin aliquam expertus sumptis spem ponis in armis,  hanc primum tutare domum. cui parvus Iulus,  cui pater et coniunx quondam tua dicta relinquor'?