69. Ariani vivunt post Seras, Boreae obnoxii flatibus, quorum terras amnis vehendis sufficiens navibus Arias perfluit nomine, faciens lacum  ingentem eodem vocabulo dictitatum. abundat autem haec eadem Aria  oppidis, inter quae sunt celebria Vitaxa Sarmatina et Sotira et Nisibis et  Alexandria, unde naviganti ad Caspium mare quingenta stadia numerantur  et mille.