Cum sis tam pauper quam nec miserabilis Iros,       tam iuuenis quam nec Parthenopaeus erat,  tam fortis quam nec cum uinceret Artemidorus,       quid te Cappadocum sex onus esse iuuat?  Rideris multoque magis traduceris, Afer,               5       quam nudus medio si spatiere foro.  Non aliter monstratur Atlans cum compare ginno       quaeque uehit similem belua nigra Libyn.  Inuidiosa tibi quam sit lectica requiris?       Non debes ferri mortuus hexaphoro.               10