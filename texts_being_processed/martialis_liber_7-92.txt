"Si quid opus fuerit, scis me non esse rogandum"      uno bis dicis, Baccara, terque die.  Appellat rigida tristis me uoce Secundus:      audis et nescis, Baccara, quid sit opus.  Pensio te coram petitur clareque palamque:               5      audis et nescis, Baccara, quid sit opus.  Esse queror gelidasque mihi tritasque lacernas:      audis et nescis, Baccara, quid sit opus.  Hoc opus est, subito fias ut sidere mutus,      dicere ne possis, Baccara "Si quid opus".               10