[32,12] Hoc affigamus animo, hoc nobis subinde dicamus:  moriendum est. Quando? Quid tua? Mors naturae lex est,  mors tributum officiumque mortalium malorumque omnium  remedium est: optauit illam quisquis timet. Omnibus omissis,  hoc unum, Lucili, meditare, ne mortis nomen reformides; effice  illam tibi cogitatione multa familiarem, ut, si ita tulerit, possis  illi et obuiam exire.