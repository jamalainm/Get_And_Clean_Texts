Mollia quod nivei duro teris ore Galaesi      basia, quod nudo cum Ganymede iaces,  quis negat?hoc nimium'st.  Sed sit satis; inguina saltem      parce fututrici sollicitare manu.  Levibus in pueris plus haec quam mentula peccat      et faciunt digiti praecipitantque virum:   inde tragus celeresque pili mirandaque matri      barba, nec in clara balnea luce placent.  Divisit natura marem:  pars una puellis,      una viris genita est.  Utere parte tua. 