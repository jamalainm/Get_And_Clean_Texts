XIII.  At Favorinus, non ignobilis sapiens, halec de ventis refert: quattuor mundi plagas inparem numerum habere ventorum, eo quod ortus et occasus mutentur terna vice cum solis accessu, meridies et arctos isdem semper regionibus sint notatae. Ortus quippe accepimus aequinoctialem et solstitialem et brumalem, quibus occasus redduntur eadem intervallorum ratione conversa. Eurus igitur aequinoctialis orientis est ventus nec invenusta nominis eius fictio est, qui ἀπὸ τῆς ἑῴας ῥέων. Idem ἀφηλιώτης a Graecis, subsolanus a nostris solet dici. Sed qui ab aestiva solstitiali orientis meta venit, βορέας graece, latine aquilo nominantur; hunc αἰθρηγενέτην quod sit alias serenus, Homerus ait; βορέαν vero ἀπὸ τῆς βοῆς quod non sine clamore soleat intonare. Tertium ventum, qui ab oriente hiberno venit, Graeci εὐρόνοτον vocant. Item occidui sunt tres: caurus, qui graece ἀργέστης vocatur, is est adversus aquiloni; item favonius, ζέφυρος euro contrarius; tertius africus, λίψ, vulturno reflat. Meridies vero, quoniam eadem semper regione signatur, uno austro, id est notoi, flatur ... et is septemtrio habet cognomentum, qui tamen graecma lingua ἀπαρκτίας dictus est.
