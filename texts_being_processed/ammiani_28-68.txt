1 At procul, tamquam horum similia agitantibus furiis per omne latus, Maratocupreni grassatores acerrimi vagabantur, vici huius nominis incolae  in Syria prope Apamiam positi, nimium quantum numero et exquisitis  fallaciis abundantes, ideoque formidati quod mercatorum militumque  honoratorum specie sine strepitu ullo diffusi, opimas domos et villas et  oppida pervadebant.