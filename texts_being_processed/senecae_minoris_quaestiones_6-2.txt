[1, 2] Nonis Februariis hic fuit motus Regulo et  Uerginio consulibus, qui Campaniam, numquam securam  huius mali, indemnem tamen et totiens defunctam metu, magna  strage uastauit: nam et Herculanensis oppidi pars ruit dubieque  stant etiam quae relicta sunt, et Nucerinorum colonia ut sine  clade ita non sine querela est; Neapolis quoque priuatim multa,  publice nihil amisit leuiter ingenti malo perstricta: uillae uero  prorutae, passim sine iniuria tremuere.