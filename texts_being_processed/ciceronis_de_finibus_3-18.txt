[14] Quonam modo? inquam. si una virtus, unum istud, quod honestum appellas, rectum, laudabile, decorum혰 erit enim notius quale sit pluribus notatum vocabulis idem declarantibus혰, id ergo, inquam, si solum est bonum, quid habebis praeterea, quod sequare? aut, si nihil malum, nisi quod turpe, inhonestum, indecorum, pravum, flagitiosum, foedum혰ut hoc quoque pluribus nominibus insigne faciamus혰, quid praeterea dices esse fugiendum?