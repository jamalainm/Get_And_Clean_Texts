[31,1] Quando ergo ista in notitiam nostram perducentur?  Tarde magna proueniunt, utique si labor cessat. Id quod unum  toto agimus animo, nondum perfecimus, ut pessimi essemus: adhuc  in processu uitia sunt; inuenit luxuria aliquid noui, in quod  insaniat, inuertit impudicitia nouam contumeliam sibi, inuertit  deliciarum dissolutio et tabes aliquid adhuc tenerius molliusque,  quo pereat.