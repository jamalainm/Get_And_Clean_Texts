[ 8 ]  C. Caesar natus est pridie
Kal. Sept. patre suo et C. Fonteio Capitone coss. Ubi natus sit,
incertum diversitas tradentium facit. Cn. Lentulus Gaetulicus Tiburi
genitum scribit, Plinius Secundus in Treveris vico Ambitarvio supra
Confluentes; addit etiam pro argumento aras ibi ostendi inscriptas 
OB AGRIPPINAE PVERPERIVM. Versiculi imperante mox eo divulgati apud
hibernas legiones procreatum indicant: