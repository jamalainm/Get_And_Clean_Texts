Quae materies semen non habet, cum glubebit, tum tempestiva
est. Pinus eo, quia semen viride et maturum habet (id semen de cupresso,
de pino quidvis anni legere possis), item quidvis anni matura est et tempestiva.
Ibidem sunt nuces bimae, inde semen excidet, et anniculae, eae ubi primum
incipiunt maturae esse, postea usque adeo sunt plus menses VIII. Hornotinae
nuces virides sunt. Ulmus, cum folia cadunt, tum iterum tempestiva est.