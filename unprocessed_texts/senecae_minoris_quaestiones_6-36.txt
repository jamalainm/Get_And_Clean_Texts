[6,4] "At quare aquae erumpunt?". Primum omnium 
saepe tremuit terra et nihil umoris noui fluxit; deinde si ex hac 
causa unda prorumperet, a lateribus terrae circumfunderetur 
(sicut in fluminibus ac mari uidemus incidere, ut incrementum 
aquarum, quotiens nauigia desidunt, in lateribus maxime 
appareat); ad ultimum non tam exigua fieret quam tu dicis eruptio 
nec uelut per rimam sentina subreperet, sed fieret ingens inundatio 
ut ex infinito liquore et ferente uniuersa.