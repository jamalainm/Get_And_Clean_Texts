(6)  Fecere tamen et alii talia, etsi uos ignoratis: apud Graecos Teius quidam et Lacedaemonius et Ciu[i]s cum aliis innumeris,  (7)  etiam mulier Lesbia, lasciue illa quidem tantaque gratia, ut nobis insolentiam linguae suae dulcedine carminum commendet;  (8)  apud nos uero Aedituus et Por c ius et Catulus, isti quoque cum aliis innumeris.  (9)  'At philosophi non fuere.' Num igitur etiam Solonem fuisse serium u i rum et philosophum negabis, cuius ille lasciuissimus uersus est: