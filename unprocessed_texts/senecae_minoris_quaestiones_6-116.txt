[27,3] Quid, quod aquae quoque 
inutiles pestilentesque in abdito latent, ut quas numquam usus 
exerceat, numquam aura liberior euerberet? Crassae itaque et 
graui caligine sempiternaque tectae nihil nisi pestiferum in se et 
corporibus nostris contrarium habent. Aer quoque, qui mixtus 
est illis quique inter illas paludes iacet, cum emersit, late uitium 
suum spargit et haurientes necat.