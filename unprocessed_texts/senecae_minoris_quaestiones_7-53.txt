[13,3] Huic proxima superficies ignea est, ita 
compacta ut solui uitiarique non possit; habet tamen spiramenta 
quaedam et quasi fenestras per quas ex parte exteriore mundi 
influant ignes, non tam magni ut interiora conturbent, rursus<que> 
ex mundo in exteriora labantur: itaque haec quae praeter 
consuetudinem apparent, influxerunt ex illa ultra mundum 
iacente materia.