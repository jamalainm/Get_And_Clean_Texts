[106] Aquae marinae concinnatio. Aquae marinae Q. I ex alto
sumito, quo aqua dulcis non accedit. Sesquilibram salis frigito, eodem
indito et rude misceto usque adeo, donec ovum gallinaceum coctum natabit,
desinito miscere. Eodem vini veteris vel Aminnii vel miscelli albi congios
II infundito, misceto probe. Postea vas picatum confundito et oblinito.
Siquid plus voles aquae marinae concinnare, pro portione ea omnia facito.