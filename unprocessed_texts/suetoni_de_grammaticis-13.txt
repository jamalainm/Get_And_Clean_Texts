[9] L. Orbilius Pupillus Beneventanus, morte parentum,
una atque eadem die inimicorum dolo interemptorum, destitutus, primo apparituram
magistratibus fecit; deinde in Macedonia corniculo, mox equo meruit; functusque
militia, studia repetit, quae iam inde a puero non leviter attigerat; ac
professus diu in patria, quinquagesimo demum anno Romam consule Cicerone
transiit docuitque maiore fama quam emolumento. Namque iam.persenex  pauperem
se et habitare sub tegulis  quodam scripto fatetur. Librum etiam, cui
est titulus Perialogos, edidit continentem querelas de iniuriis, quas professores
neglegentia aut ambitione parentum acciperent. Fuit antem naturae acerbae,
non modo in antisophistas, quos omni in occasione laceravit, sed etiam
in discipulos, ut et Horatius significat  plagosum  eum appellans,
et Domitius Marsus scribens: