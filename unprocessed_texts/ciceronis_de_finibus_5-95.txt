XXX . [ 90 ] Sed venio ad inconstantiae crimen, ne saepius  dicas me aberrare; quam tu ponis in verbis, ego positam in re putabam. Si satis  erit hoc perceptum, in quo adiutores Stoicos optimos habemus, tantam vim esse  virtutis, ut omnia, si ex altera parte ponantur, ne appareant quidem, cum omnia,  quae illi commoda certe dicunt esse et sumenda et eligenda et praeposita혰quae  ita definiunt, ut satis magno aestimanda sint 혰, haec igitur cum ego tot  nominibus a Stoicis appellata, partim novis et commenticiis, ut ista 'producta'  et 'reducta', partim idem significantibus혰quid enim interest, expetas an  eligas? Mihi quidem etiam lautius videtur, quod eligitur, et ad quod dilectus  adhibetur 혰, sed, cum ego ista omnia bona dixero, tantum refert quam magna  dicam, cum expetenda, quam valde. Sin autem nec expetenda ego magis quam tu  eligenda, nec illa pluris aestimanda ego, qui bona, quam tu, producta qui  appellas, omnia ista necesse  est obscurari nec apparere et in virtutis tamquam in solis radios  incurrere.