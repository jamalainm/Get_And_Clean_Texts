[6,1] De aqua dico? Ignis, qui omma consumit, quaedam creat 
et, quod uideri non potest simile ueri, tamen uerum est, animalia 
igne generari. Habet ergo aliquam uim uitalem aer et ideo modo 
spissat se modo expandit et purgat et alias contrahit diducit 
ac differt. Hoc ergo interest inter aera et uentum quod inter lacum 
et flumen. Aliquando per se ipse sol causa uenti est fundens rigentem 
aera et ex denso coactoque explicans.