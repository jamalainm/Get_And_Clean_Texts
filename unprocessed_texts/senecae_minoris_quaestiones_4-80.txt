[11,3] Pilae proprietas est cum aequalitate 
quadam rotunditas, aequalitatem autem hanc accipe quam uides 
in lusoria pila: non multum illi commissurae et rimae [earum]
nocent quo minus par sibi ab omni parte dicatur. Quomodo 
in hac pila nihil illa interualla officiunt ad speciem rotundi, 
sic ne in uniuerso quidem orbe terrarum editi montes, quorum 
altitudo totius mundi collatione consumitur.