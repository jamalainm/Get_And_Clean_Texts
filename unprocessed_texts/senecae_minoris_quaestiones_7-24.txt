[6,2] Potest enim 
spiritus per angusta elisus accendere supra se positum aera 
plenum alimentis idoneis igni, deinde propellere et niti, donec ex 
aliqua causa refluat rursus ac remittatur, deinde iterum proximo 
die ac sequentibus consurgere et eundem locum inflammare: 
uidemus enim uentos per complures dies ad constitutum redire; 
pluuiae quoque et alia tempestatum genera ad praescriptum 
reuertuntur.