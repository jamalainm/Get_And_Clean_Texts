[27,2] Aiuni enim solere post magnos terrarum motus pestilentiam 
fieri, nec id mirum est. Multa enim mortifera in alto latent: 
aer ipse, qui uel terrarum culpa uel pigritia et aeterna nocte 
torpescit, grauis haurientibus est, uel corruptus internorum 
ignium uitio, cum e longo situ emissus est, purum hunc 
liquidumque maculat ac polluit insuetumque ducentibus spiritum 
affert noua genera morborum.