[47,1] Huic illorum diuisioni non accedo. Aiunt

aut perpetua esse fulmina, aut finita, aut prorogatiua.

Perpetua, quorum significatio in totam

pertinet uitam nec unam rom denuntiat sed contextum

rerum per omnem deinceps aetatem futurarum complectitur ;

haec sunt fulmina quae prima accepto

patrimonio et in nouo hominis aut urbis statu fiunt.

Finita ad diem utique respondent. Prorogatiua sunt

quorum minae differri possunt, auerti tollique non possunt.