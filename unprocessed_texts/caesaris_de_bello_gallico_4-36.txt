[ 36]   1  Eodem die legati ab hostibus missi ad Caesarem de pace venerunt.  2  His Caesar numerum obsidum quem ante imperaverat duplicavit eosque in continentem adduci iussit, quod propinqua die aequinoctii infirmis navibus hiemi navigationem subiciendam non existimabat.    3  Ipse idoneam tempestatem nactus paulo post mediam noctem naves solvit,  4  quae omnes incolumes ad continentem pervenerunt; sed ex iis onerariae duae eosdem portus quos reliquae capere non potuerunt et paulo infra delatae sunt.