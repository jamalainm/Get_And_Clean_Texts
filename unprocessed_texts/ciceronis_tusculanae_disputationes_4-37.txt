[ 28 ] in multis etiam vitiis apparet, sed nomen res non habet. Ergo et invidi et malivoli et lividi et timidi et misericordes, quia proclives ad eas perturbationes sunt, non quia  semper feruntur. Haec igitur proclivitas ad suum quodque genus a similitudine corporis aegrotatio dicatur, dum ea intellegatur ad  aegrotandum proclivitas. Sed haec in bonis rebus, quod alii ad alia bona sunt aptiores, facilitasÂ nominetur, in malis proclivitas, ut significet lapsionem, in neutris habeat superius nomen.
