Aduersu omnes fortis et uelox feras canis cum domino semper fecisset satis, languere coepit annis ingrauantibus. Aliquando obiectus hispidi pugnae suis, arripuit aurem; sed cariosis dentibus praedam dimisit rictus. Venator dolens canem obiurgabat. Cui senex contra Lacon: "Non te destituit animus, sed uires meae. Quod fuimus lauda, si iam damnas quod sumus."  Hoc cur, Philete, scripserim pulchre uides.