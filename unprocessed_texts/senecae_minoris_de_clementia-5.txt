1. Sed haec suo melius loco dicentur.  Nunc in tres partes omnem hanc materiam dividam. 
Prima erit manumissionis; secunda, quae naturam clementiae habitumque demonstret: nam cum
sint vitia quaedam virtutes imitantia, non possunt secerni, nisi signa, quibus dinoscantur,
impresseris; tertio loco quaeremus, quomodo ad hanc virtutem perducatur animus, quomodo
confirmet eam et usu suam faciat.