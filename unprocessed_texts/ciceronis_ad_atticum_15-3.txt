[3] redeamus ad nostros. de quibus tu bonam spem te  significas habere propter edictorum humanitatem. ego autem perspexi, cum a  me xvii Kal. de Puteolano Neapolim Pansae conveniendi causa  proficisceretur Hirtius, omnem eius sensum. seduxi enim et ad pacem sum  cohortatus. non poterat scilicet negare se velle pacem, sed non minus se  nostrorum arma timere quam Antoni, et tamen utrosque non sine causa  praesidium habere, se autem utraque arma metuere. quid quaeris?  ou)de\n u(gie/j.