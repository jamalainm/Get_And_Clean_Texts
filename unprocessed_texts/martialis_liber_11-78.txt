Vendere, Tucca, potes centenis milibus emptos? 
    Plorantis dominos vendere, Tucca, potes? 
Nec te blanditiae, nec verba rudesve querelae, 
    nec te dente tuo saucia colla movent? 
ah facinus!  Tunica patet inguen utrimque levata, 
    inspiciturque tua mentula facta manu. 
Si te delectat numerata pecunia, vende 
    argentum, mensas, murrina, rura, domum; 
vende senes servos, ignoscent, vende paternos: 
    ne pueros vendas, omnia vende miser. 
Luxuria est emere hosquis enim dubitatve negatve? 
    sed multo maior vendere luxuria est.
