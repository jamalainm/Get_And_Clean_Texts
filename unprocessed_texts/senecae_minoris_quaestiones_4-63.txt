[4,2] hieme aer riget et ideo nondum in 
aquam uertitur sed in niuem, cui aer propior est; cum uer coepit, 
maior inclinatio temporis sequitur et calidiore caelo maiora 
fiunt stillicidia. Ideo (ut ait Vergilius noster) "cum ruit imbriferum 
uer", uehementior mutatio est aeris undique patefacti et 
soluentis se ipso tempore adiuuante: ob hoc nimbi graues magis 
uastique quam pertinaces deferuntur.