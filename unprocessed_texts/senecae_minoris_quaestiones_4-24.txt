[1,2] Utrumque apparuit falsum: nam et caput eius in 
Germania esse comperimus,
et aestate quidem incipit crescere sed, adhuc manente intra 
mensuram suam Nilo, primis caloribus, cum sol uehementior intra 
extrema ueris niues mollit, quas ante consumit quam tumescere 
Nilus incipiat; reliquo uero aestatis minuitur et ad hibernam 
magnitudinem redit atque ex ea demittitur. At Nilus ante 
exortum Caniculae augetur mediis aestibus ultra aequinoctium.