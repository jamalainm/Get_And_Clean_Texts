a Bruto tabellarius rediit; attulit et ab eo et Cassio. consilium  meum magno opere exquirunt, Brutus quidem utrum de duobus. O rem miseram!  plane non habeo quid scribam. itaque silentio puto me usurum, nisi quid  aliud tibi videtur; sin tibi quid venit in mentem, scribe, quaeso. Cassius  vero vehementer orat ac petit ut Hirtium quam optimum faciam. sanum putas?    ὁ γναφεὺς ἄνθρακας. epistulam tibi misi.
