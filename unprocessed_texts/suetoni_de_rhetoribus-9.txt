[3] L. Voltacilius Pilutus servisse dicitur atqne etiam
ostiarius vetere more in catena fuisse, donec ob ingenium ac studium litterarum
manumissus, accusanti patrono subscripsit. Deinde rhetoricam professus,
CN. Pompeium Magnum docuit, patrisque eius res gestas, nec minus ipsius,
compluribus libris exposuit;  primus omnium libertinorum,  ut Cornelius
Nepos opinatur,  scribere historiam orsus, nonnisi ab honestissimo quoque
scribi solitam ad id tempus.