Ac ne principum quidem virorum insectatione abstinuit; siquidem ignotus
adhuc cum iudicio frequenti testimonium diceret, interrogatus a Varrone
diversae partis advocato, quidnam ageret et quo artificio uteretur,  gibberosos
se de sole in umbram transferre  respondit; quod Murena gibber erat.
Vixit prope ad centesimum aetatis annum, amissa iam pridem memoria, ut
versus Bibaculi docet: