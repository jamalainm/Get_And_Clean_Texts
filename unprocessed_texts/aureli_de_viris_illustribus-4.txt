4   1  Tullus Hostilius, quia bonam operam adversum Sabinos navaverat, rex creatus bellum Albanis indixit, quod trigeminorum certatione finivit.  2  Albam propter perfidiam ducis Mettii Fufetii diruit, Albanos Romam transire iussit.  3  Curiam Hostiliam constituit. Montem Coelium urbi addidit.  4  Et dum Numam Pompilium sacrificiis imitatur, Iovi Elicio litare non potuit, fulmine ictus cum regia conflagiavit.