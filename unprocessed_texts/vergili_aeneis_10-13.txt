Haud tamen audaci Turno fiducia cessit 
litora praecipere et venientis pellere terra. 
[ultro animos tollit dictis atque increpat ultro:] 
'quod votis optastis adest, perfringere dextra. 
in manibus Mars ipse viris. nunc coniugis esto                280 
quisque suae tectique memor, nunc magna referto 
facta, patrum laudes. ultro occurramus ad undam 
dum trepidi egressisque labant vestigia prima. 
audentis Fortuna iuvat.' 
haec ait, et secum versat quos ducere contra                285 
uel quibus obsessos possit concredere muros.