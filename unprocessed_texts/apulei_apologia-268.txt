[ 76 ]   (1)  Ceterum uxor iam propemodum uetula et effeta totam domum contumeliis adnuit.  (2)  Filia autem per adulescentulos ditiores inuitamento matris suae nequicquam circumlata, quibusdam etiam procis ad experiundum permissa, nisi in facilitatem Pontiani incidisset, fortasse an adhuc uidua ante quam nubta domi sedisset.  (3)  Pontianus ei multum quidem dehortantibus nobis nuptiarum titulum falsum et  imaginarium donauit, non nescius eam paulo ante quam duceret a quodam honestissimo iuuene, cui prius pacta fuerat, post satietatem derelictam.
