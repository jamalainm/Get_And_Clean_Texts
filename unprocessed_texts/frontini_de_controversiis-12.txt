De locis relictis et extraclusis controversia est in

agris adsignatis. Relicta autem loca sunt, quae sive locorum iniquitate

sive arbitrio conditoris [relicta] limites non acceperunt. Haec sunt iuris

subsicivorum. Extraclusa loca sunt aeque iuris subsicivorum, quae ultra

limites et <in>tra finitimam lineam erint; finitima autem linea aut

mensuralis est aut aliqua observatione aut terminorum ordine servatur.

Multis enim locis adsignationi agrorum inmanitas superfuit, sicut in Lusitania

finibus Augustinorum.